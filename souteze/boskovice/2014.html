---
layout: competitions
title: Boskovice dětem a rodinám 2014
---

<h1 class="pull">Boskovice dětem a rodinám 2014</h1>

<p>Všechny zájemce srdečně zveme na 4. mezinárodní fotbalový turnaj mládeže pro
kategorie U7, U8, U9, U10 a U12, který proběhne 14–15. června 2014 v
Boskovicích. Hlavní motivace turnaje zůstává i ve čtvrtém ročníků stejná:
vytvářet postupnými kroky prostředí, ve kterém by hráči, trenéři, rodiče,
funkcionáři i fotbaloví fanoušci mohli chápat fotbal v širších
souvislostech.</p>

<p>Pravidla turnaje vychází z oficiálních pravidel fotbalu malých forem, která
si můžete <a href="http://nv.fotbal.cz/assets/schvalena_pravidla_fotbalu_malych_forem.pdf">stáhnout
na webu Fotbalové asociace ČR</a>. Stručné shrnutí pro U12: ofsajdové postavení
ve vápně, míč od brankáře za půlící čáru jen ze hry; U10/U9: bez ofsajdu, malá
domů není povolena, míč od brankáře může na soupeřovu polovinu po doteku hráče
nebo s prvním dopadem na vlastní polovině.</p>

<p>Každá kategorie má své hřiště, které tvarově i rozměrově odpovídá
dovednostní úrovni hráčů. Během dvoudenního turnaje poměří týmy své dovednosti
vyváženě, hraje každý s každým. Základní parametry:</p>

<table class="indented full-width" style="table-layout:fixed">
<thead>
    <tr>
        <th></th>
        <th>U7</th>
        <th>U8</th>
        <th>U9</th>
        <th>U10</th>
        <th>U12</th>
        </tr>
    </thead>
    <tbody>
        <tr>
            <th>počet hráčů</th>
            <td>3+0, 2+0, 1+0</td>
            <td>3+0</td>
            <td>4+1</td>
            <td>5+1</td>
            <td>6+1</td>
        </tr>
        <tr>
            <th>hřiště</th>
            <td>kruhové, viz níže</td>
            <td>obdélníkové, tři branky na každé straně</td>
            <td colspan="3">klasické obdélníkové, jedna branka na každé straně</td>
        </tr>
        <tr>
            <th>rozhodčí</th>
            <td colspan="3">není, výsledek podle dohody trenérů</td>
            <td colspan="2">ano</td>
        </tr>
        <tr>
            <th>hrací čas</th>
            <td colspan="4">18 minut</td>
            <td>20 minut</td>
        </tr>
        <tr>
            <th>systém hodnocení</th>
            <td colspan="5">body, vstřelené branky i přístup trenérů</td>
        </tr>
        <tr>
            <th>počet družstev</th>
            <td colspan="5">12</td>
        </tr>
    </tbody>
</table>

<p>V kategorii U7 se hraje na kruhovém hřišti s několika brankami po obvodu.
Hrát se bude ve variantách tři na tři (každý tým má po obvodu tři barevně
odlišené branky), dva na dva (totéž, ale na menším hřišti) a jeden na jednoho
(nejmenší hřiště, po obvodu celkem tři barevně nerozlišené branky). Pro lepší
představu zveřejníme v dohledné době video, na kterém budou herní varianty pro
kategorie U7 a U8 názorně vidět.</p>

<img class="indented fit-width" src="img/hriste.png"
    alt="ilustrační vyobrazení hřišť, jejich velikostí a rozmístění branek">

<hr>

<h2 class="pull">Přihláška na turnaj</h2>

<p>Pokud se chcete turnaje zúčastnit, <a href="http://goo.gl/4DiKyp">vyplňte
prosím závaznou přihlášku</a> a <a
href="mailto:ales@zijemehrou.cz?subject=Soupiska%20hráčů">pošlete nám
e-mailem</a> soupisku hráčů se jmény a ročníky narození. Kapacita turnaje je
omezená, do každé věkové kategorie bude přijato nejvýš 12 týmů. Rozhoduje čas
podání přihlášky, v opodstatněných případech si vyhrazujeme právo udělit
výjimku. Uzávěrka přihlášek je na konci února 2014.</p>

<p>V kategoriích U9–U12 je turnaj dvoudenní, startovné dělá 3000 Kč. Zápasy v
kategoriích U7 a U8 se odehrají za den, ale bude se hrát v sobotu i v neděli,
takže si můžete vybrat, jestli chcete přijet jen na jeden den (1500 Kč), nebo
jestli přespíte a zůstanete na oba dny (3000 Kč). Startovné zahrnuje vstupné na
koupaliště, pitný režim a zvýhodněnou cenu za stravování.<p>

<p>Maximální počet hráčů je 12 v kategoriích U7–U10 a 15 v kategorii U12, k tomu
počítáme se dvěma členy realizačního týmu. Kdyby vás mělo být víc, ozvěte se
prosím předem, nějak se domluvíme. Výběr jídla a ubytování se objeví později.
Pokud máte nějaké zvláštní požadavky na stravování (bezlepková dieta, alergie),
dejte včas vědět.</p>

<hr>

<h2 class="pull">Dotazy?</h2>

<p>Další informace budeme průběžně přidávat, sledujte web.</p>
<p>Případné dotazy vám rád zodpoví ředitel turnaje <a href="mailto:ales@zijemehrou.cz">Aleš Odehnal</a>.</p>
