---
layout: competitions
title: Boskovice dětem a rodinám
---

<h1 class="pull">Boskovice dětem a rodinám</h1>

<p>Pod názvem „Boskovice dětem a rodinám“ se v Boskovicích na začátku léta
každoročně již od roku 2011 koná mezinárodní fotbalový turnaj pro děti do 11
let. Právě s tímto turnajem a jeho původním pořadatelem <a
href="http://www.fcboskovice.cz/">FC Boskovice</a> je spojen i počátek projektu
Žijeme hrou. V rámci FC Boskovice a fotbalového turnaje jsme poprvé prakticky
ověřili některé základní myšlenky projektu, například rozdělení turnaje podle
věku i výkonu, přizpůsobení hry věku malých fotbalistů nebo zapojení turnaje do
širšího společenského kontextu.</p>

<p>Cesty FC Boskovice a projektu Žijeme hrou se časem rozešly, ale fotbalový
turnaj pokračuje dál a tradiční účastníci z ČR, Slovenska, Maďarska i Rakouska
se v roce 2014 mohou těšit na jeho <a href="2014.html">čtvrtý ročník</a>. Všem
zájemcům o tento fotbalový turnaj a sport v souvislostech doporučujeme video
ze třetího ročníku, ze kterého si můžete udělat dobrou představu o atmosféře
turnaje i jeho přesazích:</p>

<iframe src="http://player.vimeo.com/video/70349642?title=0&amp;byline=0&amp;portrait=0" class="legacy-ratio"> </iframe>

<hr class="full-width padded">

<h2 class="pull">Ohlasy účastníků</h2>

<div class="testimonial">
    <p>Se sezonou jsme se jeli rozloučit na mezinárodní turnaj do Boskovic.
    Turnaj nás ohromil, jak počtem účastníků, tak jejich kvalitou a
    maximální snahou pořadatelů (také rodičů boskovických fotbalistů) o
    bezproblémový průběh. Jenom ten harmonogram se nějak nedařilo dodržovat
    :) Počasí se vydařilo až moc, ale i tak jsme si všichni turnaj a další
    mimofotbalové akce užili. První den naši borci předváděli pěkný fotbal
    a s přehledem postoupili do nedělních bojů o čtvrtfinále. V neděli už
    se tolik nedařilo, také díky plánovanému nedodržení životosprávy
    (velkoplošná projekce ČR–Polsko na místním zimáku, oslava narozenin, …)
    a mnoha absencím. V obou týmech bylo málo hráčů na střídání a
    všichni si opravdu hrábli až na dno svých sil. Několik zápasů jsme
    ztratili až v závěru, kdy už to bylo až „na krev“, což stačilo na
    celkové 6. a 16. místo.</p>
    <p class="source"><a href="http://www.slavia2002.estranky.cz/">SK Slavia Praha</a></p>
</div>

<div class="testimonial">
    <p>Poslední turnaj sezóny, který k naší radosti pojaly některé týmy
    také jako rozlučkový a s patřičným nadhledem, jsme po oba víkendové
    dny absolvovali v neskutečném pařáku v Boskovicích. Jako záchrana
    před přehřátím fyzickým i emocionálním sloužilo sousedící velmi
    pěkné koupaliště, které bylo hojně využíváno jak hráči, tak i
    rodiči a i díky jemu se snad podařilo naplnit motto turnaje
    „Boskovice dětem a rodinám“.</p>

    <p>Skvěle připravená hrací plocha přímo vybízela k fotbalovým
    finesám a teď už můžeme konstatovat, že jsme jich viděli spoustu.
    Zbrojovka Brno vystupovala v roli spolupořadatele a kromě
    zajištování kvalitních týmů a péči o ně byla nápomocna i při
    koordinaci účastníků během turnaje apod. Hlavními pořadateli, ke
    kterým bych chtěl směřovat naše poděkování, byly čtyři desítky
    dobrovolníků, které pod vedením Jirky Vorlického zajišťovaly
    rozsáhlé přípravy i víceméně bezproblémový průběh celého
    turnaje.</p>

    <p>Společně se nám bohužel nedařilo úplně přesně dodržovat
    harmonogram a i přes opakované konzultace s rozhodčími ani jednotné
    dodržování pravidel. Přesto se k nám dostaly veskrze pozitivní
    reakce a hodnocení turnaje, za které děkujeme, ale uvítáme i rady a
    náměty, aby další ročník turnaje byl ještě lepší než ten letošní.
    (…)</p>
    
    <p>Věříme, že ve vzpomínkách všech hráčů zůstanou spíše fragmenty
    z koupaliště, večerní videoprojekce zápasu z mistrovství Evropy,
    pěkné počasí, dobrodružná společná noc v chatkách, stanech nebo
    westernovém městečku a třeba krásné hřiště. Výsledky a výkony, z
    nichž mnohé byly vynikající, nechť mají v paměti uloženy jen jaksi
    mimoděk. Až se jich někdo zeptá, jak se v Boskovicích měli, tak
    snad odpoví, že super a při tom si i zahráli fotbal.</p>

    <p class="source"><a href="http://www.fczbrno2002.cz/">FC Zbrojovka Brno</a></p>
</div>

<div class="testimonial">
    <p>O víkendu 16–17. června jsme se zúčastnili pravděpodobně nejlépe
    připraveného turnaje v této sezoně. Kromě Sparty se turnaje
    zúčastnila všechna nejlepší mužstva v republice a kompletní
    slovenská špička doplněná Rapidem Vídeň a FC Budapešť.</p>

    <p>Pořadatelé odvedli obrovský kus práce jak s přípravou, tak i s
    vlastním průběhem a patří jim velký dík, že se jim podařilo tak
    kvalitní turnaj uspořádat. Jsem navíc velmi rád, že nám povolili
    spolu se Slavií nominovat dvě mužstva. Vzhledem k velikému vedru si
    myslím, že všichni rádi využili možnosti vykoupat se na místním
    koupališti.</p>

    <p class="source"><a href="http://www.bohemians2002.cz/">FC Bohemians 1905</a></p>
</div>

<div class="testimonial">
    <p>V sobotu 16. a v nedelu 17. juna sa naša prípravka MFK Skalica
    ročník 2002 zučastnila na medzinárodnom turnaji ročníkov 2002 v
    Boskoviciach. Je to velmi známi turnaj ktorý má tradíciu a ktorého
    sa zučastnuju kluby ktoré patria medzi najlepšie v Čechach na
    Slovensku a v zahraničí. Bol to velmi náročný turnaj kvalitných
    týmov, kde sme videli vela talentovaných hráčov.</p>
    <p class="source"><a href="http://www.mfkskalica.sk/">MFK Skalica</a></p>
</div>

<div class="testimonial">
    <p>Na zakončení letošní sezóny jsme si odskočili do Boskovic u
    Brna, kde jsme se ve velkém vedru zúčastnili špičkově obsazeného
    turnaje. Tolik kvalitních týmů a hráčů na jednom hřišti jsme za
    dobu fungování této přípravky ještě neviděli. A podle toho taky
    vypadala celková úroveň celého turnaje! Přijeli jsme tam s cílem
    odehrát tento turnaj se ctí a pokusit se o postup z velice těžké
    skupiny.</p>
    <p class="source"><a href="http://www.fkslavojzatec2002.estranky.cz/">FK Slavoj Žatec</a></p>
</div>

<div class="testimonial">
    <p>Dvoudenní mezinárodní turnaj v Boskovicích = jedna velká paráda.
    Pořadatelé odvedli opravdu obrovské penzum práce a na turnaji se
    sjela velká kvalita nejen podle názvů klubů, ale hlavně výkony na
    hřištích. Hřiště skvěle připravená, zázemí, občerstvení, možnost
    využití koupaliště, které vzhledem k panujícímu horku bylo více než
    vítáné – shrnuto PARÁDA!!!</p>
    <p class="source"><a href="http://www.fkviktorka2002.estranky.cz/">FK Viktoria Žižkov</a></p>
</div>
