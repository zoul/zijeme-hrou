---
title: Pomáháme se vzděláváním trenérů
layout: blog-post
---

V neděli 12. ledna získalo 21 absolventů úspěšně základní trenérskou licenci, která jim umožňuje doprovázet fotbalové svěřence v okresních soutěžích. Kromě jiných témat se trenéři seznámili s tím, jak velkou roli hraje komunikace a vzájemný respekt, a to jak při práci s malými fotbalisty, tak při spolupráci s jejich rodiči.

Lektoři Jiří Vorlický, Vlastimil Svoboda, Aleš Odehnal, Vladan Horák, David Kříž a René Gryc seznámili účastníky například s obsahem projektu FAČR [Létajících trenérů][letajici] nebo programy [Coerver][coerver] a [He-Art][heart], které podporují rozvoj hráčů jako lidských osobností.

<img class="fit-width" src="/blog/img/kurz.jpg" alt="ilustrační fotografie z kurzu">

Jedním z hlavních momentů kurzu byl miniturnaj dětí čtyř týmů Zbrojovky Brno, Sparty Brno, Boskovic a Kunštátu. Než tedy účastníci absolvovali teoretickou část třídenního programu, vyzkoušeli si koučovat hráče v reálných situacích, spolupracovat s nimi a respektovat je jako lidské osobnosti. Všechny děti budoucím trenérům pomáhaly, a pořadatelé kurzu OFS Blansko a Žijeme hrou věří, že stejně budou i noví trenéři v budoucnu pomáhat svým svěřencům.

[letajici]: http://nv.fotbal.cz/scripts/detail.php?id=112531&tmplid=1294
[coerver]: http://www.coerver.cz
[heart]: /blog/2013/12/ohlednuti-za-seminarem-heart.html