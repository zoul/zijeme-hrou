---
title: Pozvánka na sportovní workshopy
layout: blog-post
---

Srdečně vás zveme na dva workshopy, které úzce souvisí s tématem projektu Žijeme hrou a mohly by vás zajímat.

První z nich proběhne v Prešově, Ružomberku a Žilině ve dnech 12.–14. května. Tematicky je zaměřen na sebevědomí hráče a týmu, rozvoj potenciálu hráčů a projekt He-Art. Lektorovat budou Miroslav Mackulín, Luděk Procházka, Martin Daněk a Jiří Vorlický, [podrobnosti se dočtete v přiloženém souboru](/download/workshop-5-2014.doc).

Druhý workshop se jmenuje *Inner Game a koučink* a Luděk Procházka před ním varuje:

*Nehlaste se. Opravdu se nehlaste, nevíte-li o Inner Game a o koučinku prakticky nic a funguje-li vám směrem k hráčům a k jejich hře metoda „já jim řeknu, ukážu, vysvětlím co mají hrát, a oni to hrají“. Varuji vás, přijdete o svůj vnitřní klid. Vaše žulové argumenty – jako bych slyšel sebe při absolvování tohoto workshopu před pár lety – některé vaše dosavadní trenérské pravdy stejně nezachrání. Spáchají sebevraždu. Zvažte prosím znovu svou účast. Zvažte, jestli vám stojí za to ta jediná výhoda celého toho myšlenkového a emočního dobrodružství až martyria, kterou si oproti jiným  možná, říkám možná!, odnesete. Totiž návod – co návod, pohled klíčovou dírkou! – jak mít lepší hráče a co je v učení a výchově skutečně důležité.*

Workshop se koná 19.–20. května v Praze, je ohodnocen osmi kredity. Lektory budou Tomáš Růžička a Martin Daněk, podrobnosti najdete na webu [fotbal.cz](http://nv.fotbal.cz/scripts/detail.php?id=150877&tmplid=1369).