---
title: Nabídka letních fotbalových kempů
layout: blog-post
---

Pokud vás zaujal [úvodní seminář programu He-Art][seminar] nebo myšlenka projektu Žijeme hrou obecně, nabízíme vám tři související letní kempy pro děti a mládež.

Prvním z nich je kemp *Hrej to hlavou* pro děti a mládež ve věku 7–16 let. Jde o netradičně (tedy jinak než ve škole :-) vedený workshop vycházející z programu He-Art; hráči se na něm naučí:

* jak se rychleji a efektivněji učit fotbalové technice v tréninku i doma
* jak během utkání neztrácet odvahu a sebedůvěru
* jak co nejčastěji ukazovat vše, co v nich je
* jak z každého utkání a tréninku vytěžit maximum
* jak si stanovit efektivní plán rozvoje výkonu
* co dělají výjimeční a co dělají průměrní a podprůměrní hráči
* jak se naučit myslet tak, aby to jejich výkon podporovalo a nebrzdilo
* kde najít inspiraci pro další trénink

Kemp proběhne v Boskovicích v termínu 7–11. července. Trénovat budou Jiří Vorlický a Martin Daněk, maximální počet 25 účastníků, [ubytování vedle sportovního areálu][ubytovani], cena s plnou penzí 5200 Kč. [Závaznou přihlášku můžete vyplnit zde][prihlaska].

Dále by vás mohl zajímat [kemp Coerver][coerver] v Boskovicích ve dnech 14–19. července, a do třetice tu máme možnost zahraničního kempu v Chorvatsku v termínech [3–11. června][chorvatsko1] a [20–28. června][chorvatsko2]. Pro naplnění zájezdu je potřeba 40 osob, zájemci se mohou hlásit na e-mailu <info@active-holiday.cz> nebo telefonicky na 736 611 880.

[seminar]: /blog/2013/12/ohlednuti-za-seminarem-heart.html
[coerver]: http://www.coerver.cz/camp-detail.php?termin=7&typ=4
[chorvatsko1]: http://www.active-holiday.cz/nabidka-fotbalisti-5.pdf
[chorvatsko2]: http://www.active-holiday.cz/nabidka-fotbalisti-4.pdf
[prihlaska]: http://goo.gl/v5QxfR
[ubytovani]: http://www.sluzbyboskovice.cz/turisticka-ubytovna-info