---
title: Fotbalový turnaj v Kunštátě
layout: blog-post
---

Pod záštitou projektu Žijeme hrou se v Kunštátě 28. června uskuteční turnaj mladších žáků kategorie U13. Turnaj bude zařazen do hlavního programu „fotbalové pouti“, která se koná u příležitosti oslav 80. výročí založení kunštátského klubu a vyvrcholí utkáním starších pánů FK Kunštát a týmu fotbalových internacionálů České republiky.

Mládežnického turnaje v Kunštátě, který volně navazuje na boskovický letní fotbalový turnaj, se zúčastní deset týmů. Hrát se bude souběžně na dvou hřištích. Počet hráčů 7+1, hrací doba 1×20 minut. Zájemci se mohou hlásit na e-mail <jirka@zijemehrou.cz>, startovné dělá 1200 Kč.

Pro fotbalisty a návštěvníky je připraven bohatý doprovodný program.